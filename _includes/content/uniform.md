### Uniform

Met het dragen van het uniform toon je dat je scout of gids bent en
verwijs je naar de waarden van de beweging. Het uniform geeft leden
en leiding de mogelijkheid om hun verbondenheid te tonen en laat
toch ruimte voor een persoonlijke touch. Het uniform bestaat voor
iedereen in alle takken uit een aantal zelfde eenvoudige
basisstukken, goed van snit om in te ravotten: een beige hemd,
bruin-groene trui en groene korte of lange broek.

Kapoenen hebben geen voorgeschreven uniform, maar alle stukken zijn
ook in kapoenenmaten beschikbaar. Welpen en kabouters kunnen een
groene pet dragen. Het uniform kan je kopen in één van de Hopper
winkels of online. Ook de kentekens en patrouillelintjes vind je bij
Hopper winkel of de leiding.

In onze scouts zijn er geen echte regels wat betreft het uniform.
Wel moet iedereen ten allen tijde zijn hemd en sjaaltje bij zich
hebben.
