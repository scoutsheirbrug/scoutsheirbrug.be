### Individuele steekkaart
{:id=""}

De individuele steekkaart bevat gegevens over elk actief scoutslid en vervangt de vroegere medische fiche. Deze informatie draagt bij aan een veilige en persoonlijke begeleiding van alle leden en wordt vertrouwelijk behandeld door de leidingsploeg.

Om deze gegevens up-to-date te houden hebben we natuurlijk input nodig van de ouders. Meerderjarige leiding kan hun gegevens zelf beheren.

Sinds enkele jaren is de individuele steekkaart digitaal te vinden op de Groepsadministratie-website van Scouts en Gidsen Vlaanderen.

Het voordeel is dat de gegevens slechts éénmalig ingevuld moeten worden. Ze blijven bewaard op de online Groepsadministratie en moeten de volgende jaren enkel gecontroleerd worden. Indien nodig kan je als ouder zelf gegevens wijzigen.

De takleiding kan dan alles afprinten of informatie van jullie kinderen opzoeken via computer of smartphone.

[Instructies](/#individuele-steekkaart-2){:class="step-link step-link-large"}
