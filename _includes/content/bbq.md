Beste ouders, leden en sympathisanten,

Naar jaarlijkse gewoonte staat de Scouts BBQ weer op het programma. Op 3 september
verwachten we u allen dan ook weer massaal achter de kerk op het speelplein van Heirbrug en dit vanaf 17u.

Dit jaar hebt u terug de keuze uit verschillende soorten vlees zoals: BBQ-worsten, gemarineerde satés, kipfilets, hamburgers…  
Voor de vegetariërs onder ons zal er een volwaardig alternatief voorzien worden. Dit alles wordt vergezeld van een vers groentenbuffet. Wij voorzien ook nog een mooi assortiment aan desserten.

Als u uw buik mooi rond heeft gegeten, kan u nog wat blijven plakken aan ons kampvuur met een streekbiertje in de hand. Natuurlijk wordt ook aan de kleinsten onder ons gedacht, daarom zal er een heus springkasteel aanwezig zijn!

### Dessertenbuffet
Ook doen wij een warme oproep aan alle creatieve ouders én leden om een lekker dessert klaar te maken voor ons dessertenbuffet!  

Als u de uitdaging wilt aangaan om ons buffet te voorzien van cupcakes, kleurrijke taarten, overheerlijke chocomousse en nog meer lekkers, kan je dit ons laten weten door een mailtje te sturen naar bbq@scoutsheirbrug.be. Graag vermelden wat u zou maken en voor hoeveel personen het zou zijn.

### Café
Als u toch niet kan wachten tot de barbecue bent u op vrijdag 2 september (dag voor de barbecue) ook welkom op ons café vanaf 15u waar u de sfeer en gezelligheid al eens kan komen voorproeven. Hiervoor moet u niet inschrijven!
